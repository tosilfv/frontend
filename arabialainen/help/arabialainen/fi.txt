*************************************************************************
Arabialainen help - FI suomeksi
*************************************************************************
Pelin säännöt:

Pelaajat
Pelaaja pelaa tietokonetta vastaan.

Pakka
Kortteja on yhteensä 54 kappaletta pakassa.
Käytössä on standardi 52-korttinen pakka ja kaksi jokeria.

Maat
Mailla ei ole merkitystä.

Pisteet
Pisteitä ei jaeta.

Erikoiskortit
Jokeri
Jokerin päälle voi lyödä vain jokerin.
Jokeria ei voi kaataa.
Jokerin voi lyödä muiden paitsi kympin tai ässän päälle.
Tyhjään pöytään lyötyä jokeria ei tarvitse nostaa pöydästä jos sen päälle voi lyödä jokerin, muussa tapauksessa tyhjään pöytään lyödyn jokerin joutuu nostamaan pöydästä.

2
Kakkosen päälle voi lyödä minkä kortin vain, paitsi kympin tai ässän, koska kakkosta ei voi kaataa.
Kakkosen voi lyödä muiden paitsi jokerin, kympin tai ässän päälle.
Tyhjään pöytään lyötyä kakkosta ei tarvitse nostaa pöydästä.

10
Kympin päälle ei voi lyödä korttia.
Kymppi kaataa numerokortit 9, 8, 7, 6, 5, 4 ja 3.
Kymppiä ei voi kaataa.
Kympin voi lyödä numerokorttien päälle.
Kuvallista korttia K, Q, tai J, ei voi lyödä pöytään ennen kuin numerokortit on kaadettu ainakin kerran kympillä.
Tyhjään pöytään lyöty kymppi on nostettava pöydästä.
Kun pöydän kortit on kaadettu kympillä, vuoro ei vaihdu.

Ässä = 14
Ässän päälle ei voi lyödä korttia.
Ässä kaataa kuvakortit K, Q ja J.
Ässää ei voi kaataa.
Ässän voi lyödä kuvakorttien päälle.
Tyhjään pöytään lyöty ässä on nostettava pöydästä.
Kun pöydän kortit on kaadettu ässällä, vuoro ei vaihdu.

Muut kortit
Numerokortit = 9, 8, 7, 6, 5, 4, 3
Numerokortin päälle ei voi lyödä pienempää numerokorttia.
Numerokortin päälle voi lyödä samansuuruisen tai suuremman numerokortin.
Kuvakortin voi lyödä numerokortin päälle kun pöydän numerokortit on ainakin kerran kaadettu kympillä.

Kuvakortit = K, Q, J
Kuvakortin päälle ei voi lyödä numerokorttia eikä pienempää kuvakorttia.
Kuvakortin päälle voi lyödä samansuuruisen tai suuremman kuvakortin.

Korttien suuruusjärjestys
Jokeri (suurin), 2, A, K, Q, J, 10, 9, 8, 7, 6, 5, 4, 3.

Pelin tavoite
Pelin tavoitteena on päästä ensimmäisenä pelaajana eroon omista korteistaan.

Jako
Peli luo pakan ja sekoittaa sen.
Tämän jälkeen pelaajalle ja tietokoneelle jaetaan kortit pakasta.
Pelaajan kortit järjestetään automaattisesti suuruusjärjestykseen pienimmästä suurimpaan.

Käsi
Kädessä on aina seitsemän korttia, ellei ole joutunut nostamaan pöydästä kortteja käteen tai ellei pakasta ole kortit loppuneet.
Jos kädessä on enemmän kuin seitsemän korttia, ei pakasta nosteta korttia käteen.

Lyöminen
Sekä pelaaja, että tietokone voivat lyödä vain yhden kortin kerrallaan pöytään vuorollaan joko kädestään tai pakan päältä.
Kun pelaaja on lyönyt tai nostanut, vuoro vaihtuu tietokoneelle.
Kun tietokone on lyönyt tai nostanut, vuoro vaihtuu pelaajalle.
Jos kuitenkin pelaaja tai tietokone on kaatanut pöydän kortit kympillä tai ässällä, vuoro ei vaihdu.

Pakka
Pakan päällimmäisen kortin voi lyödä omalla vuorollaan pöytään jos pakassa on kortteja jäljellä.
Jos pakasta pöytään lyöty kortti ei ole pöytään lyötäväksi kelpaava, joutuu pöydän kortit nostamaan käteen.

Pöytä
Jos kädessä tai pakan päällä ei ole pöytään lyötäväksi kelpaavaa korttia, joutuu pöydän kortit nostamaan käteen.

*************************************************************************
Pelin kulku:

Pelin aloittaminen
Peli alkaa kun hiiren painikkeella klikataan pöydän, eli pelikentän, keskellä olevaa aloitusnappia.
Peli alkaa pelaajan vuorolla.

Pelikenttä
Lyödyt kortit ilmestyvät pelikentän keskelle.
Pöydän oikealle puolelle ilmestyvät kaadetut kortit kuvapuoli alaspäin.
Kaadetut kortit ovat pöydästä kympillä tai ässällä kaadettuja kortteja.
Pöydän vasemmalla puolella on pakka.
Pakan kortit ovat kuvapuoli alaspäin.
Pelikentän yläosaan ilmestyy pyörivä CPU-merkki aina kun vuoro on tietokoneella.
Pelikentän alaosassa ovat pelaajan käden kortit.
Tietokoneen käden kortit eivät näy pelaajalle.

Lyöminen ja automaattinen nosto
Kortin lyömisen jälkeen sekä pelaajan, että tietokoneen käteen nousee automaattisesti pakasta yksi kortti siten, että kädessä on aina seitsemän korttia kunnes pakassa ei ole enää kortteja jäljellä.

Ilmoitukset
Pelikentän vasempaan yläkulmaan ilmestyy pelin aikana viesti viimeisimmästä pelitapahtumasta.

Hauskoja pelihetkiä!